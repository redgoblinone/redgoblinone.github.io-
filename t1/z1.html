<html>
	<head>
		<title>Моя web-сторінка</title>
	</head>
	
	<body>
		<h1>США не зніме санкції для переговорів з Іраном - Трамп</h1>
		
		<p>Сполучені Штати не скасовуватимуть санкції відносно Ірану заради проведення переговорів.</p>

		<p>Як повідомляє "Європейська правда", про це написав у Twitter президент США Дональд Трамп.</p>
  
		<p>"Міністр закордонних справ Ірану каже, що Іран хоче вести переговори зі Сполученими Штатами, але хоче скасувати санкції. Ні, спасибі! ", - написав Трамп, продублювавши твіт на фарсі. </p>
		
		<h1>США хочуть укласти торговельну угоду з Британією до кінця 2020 року</h1>
		
		<p>Сполучені Штати до кінця року хочуть домовитись з Великою Британією про нову торгівельну угоду після Brexit.</p>

		<p>Про це заявив міністр фінансів США Стів Мнучин, повідомляє "Європейська правда" із посиланням на ВВС.</p>

		<p>Мнучин вважає, що Британія може одночасно вести переговори про торгові угоди зі США та ЄС. "Я досить оптимістичний", - сказав він у Лондоні.</p>

		<p>Після Brexit Британія зможе вести переговори та підписувати нові торгові угоди з країнами, які не мають існуючих угод з ЄС - як, наприклад, США.</p>

		<p>Одночасно Британія також веде переговори про угоду про вільну торгівлю з ЄС, щоб гарантувати, що британські товари не підпадатимуть під дію тарифів та інших торговельних бар'єрів після закінчення перехідного періоду.</p>

		<p>Мнучин сказав, що США "готові виділити багато ресурсів" на забезпечення торговельної угоди з Британією цього року.</p>

		<p>"Ми говорили, що наша мета - ваша мета - намагатись досягти обидві ці торгові угоди цього року. І я думаю, що з позиції США ми готові виділити багато ресурсів. У Британії та США є дуже схожі економіки з великою орієнтацією на послуги, і я думаю, це будуть дуже важливі відносини", - сказав він.</p>


		
	</body>
</html>